# Project description

Έκδοση v0.1


e-Freelance



Μέλη της ομάδας:

Κανδύλης Βασίλης 5774

Κουρής Μιχάλης 5324

Σακελλαράκης Μιχάλης 5412


Μέλη που ασχολήθηκαν με αυτό το τεχνικό κείμενο:

Σακελλαράκης Μιχάλης (editor)

Κανδύλης Βασίλης (peer reviewer)

Κουρής Μιχάλης (peer reviewer)


Το έργο που επιλέξαμε να αναπτύξουμε για το project είναι ένα εργαλείο αναζήτησης υπηρεσιών του οποίου ο σκοπός είναι η γρήγορη και εύκολη σύνδεση ελεύθερων επαγγελματιών και πελατών, κυρίως τεχνικού ενδιαφέροντος (τουλάχιστον αρχικά) που δίνει στον χρήστη την δυνατότητα να βρει επιβεβαιωμένους επαγγελματίες για τις ανάγκες του, να ελέγξει την διαθεσιμότητά τους και να κλείσει ραντεβού μαζί τους για να εξυπηρετηθεί. Για παράδειγμα ένας χρήστης που θέλει να βρει έναν ηλεκτρολόγο θα έχει την δυνατότητα να δει ποιοι ηλεκτρολόγοι λειτουργούν στην περιοχή του, ποιες ημερομηνίες είναι διαθέσιμοι να τον εξυπηρετήσουν και τελικά να επιλέξει να κλείσει συνάντηση με κάποιον από αυτούς. Το εργαλείο μας θα περιλαμβάνει επαγγελματίες από διάφορους τομείς πχ:

•	Εργασίες για το σπίτι ή την επιχείρηση του (πχ ηλεκτρολόγους, υδραυλικούς, ελαιοχρωματιστές κοκ)

•	Τομέας της υγείας (πχ γιατρούς, φυσιοθεραπευτές, λογοθεραπευτές, ψυχολόγους κοκ)

•	Άθληση (πχ γυμναστές, προπονητές για αθλήματα όπως ποδόσφαιρο, μπάσκετ, τένις κοκ)


Η λίστα με τους τομείς δεν είναι τελική και θα δίνουμε την δυνατότητα σε ελεύθερους επαγγελματίες που θέλουν να προσθέσουν τις υπηρεσίες τους στο εργαλείο μας να έρθουν σε επικοινωνία μαζί μας και να τους εντάξουμε σε αυτό. Το εργαλείο θα είναι διαθέσιμο είτε από ιστοσελίδα στο διαδίκτυο είτε σαν εφαρμογή σε smartphone (iphone, android)

Ο χρήστης θα εισέρχεται στην ιστοσελίδα ή την εφαρμογή στο κινητό του (εικόνα 1) και θα δημιουργεί λογαριασμό με προσωπικά στοιχεία όπως ονοματεπώνυμο, διεύθυνση τηλεφωνικό αριθμό και τρόπο πληρωμής. Μόλις μπει στον λογαριασμό του θα έχει την δυνατότητα μέσω σχετικών φίλτρων να επιλέξει την κατηγορία της υπηρεσίας που αναζητά, να επιλέξει τις ημερομηνίες που είναι διαθέσιμος να εξυπηρετηθεί και να δει ποιοι επαγγελματίες είναι διαθέσιμοι για εκείνη την περίοδο. Θα μπορεί να δει πληροφορίες για τον κάθε επαγγελματία όπως πόσους άλλους πελάτες έχει εξυπηρετήσει, βαθμολογίες για τον επαγγελματία από άλλους πελάτες κοκ. Έπειτα αφού διαλέξει επαγγελματία θα μπορεί να δηλώσει ενδιαφέρον για συνάντηση μαζί του και αφού το αποδεχτεί ο επαγγελματίας να κλείσει συνάντηση. Αφού ο επαγγελματίας εξυπηρετήσει τον πελάτη, ο πελάτης θα τον πληρώνει μέσω του εργαλείου και έχει την δυνατότητα να βαθμολογήσει τον επαγγελματία για το πόσο ευχαριστημένος έμεινε για τις υπηρεσίες του.

εικόνα 1: Αρχική οθόνη:

![εικόνα 1](https://i.imgur.com/Q6sMJpp.png)

εικόνα 2: Λίστα με επαγγελματίες:

![εικόνα 2](https://i.imgur.com/n9vkyZd.png)


Ο επαγγελματίας αρχικά θα εισέρχεται σε διαφορετική ιστοσελίδα για επαγγελματίες και θα δηλώνει ενδιαφέρον για να τον προσθέσουμε στις υπηρεσίες μας. Εκεί θα δηλώνει την ειδικότητα του και θα παρέχει στοιχεία για να τον ταυτοποιήσουμε όπως ταυτότητα, δίπλωμα από την σχολή του και κάρτα της επιχείρησης του άμα διαθέτει. Αφού ταυτοποιηθεί από εμάς θα δηλώνει την περιοχή στην οποία δραστηριοποιείτε και τις ημερομηνίες και ώρες τις οποίες είναι διαθέσιμος. Έπειτα θα μπορεί να δει ποιοι πελάτες ενδιαφέρονται να κλείσουν ραντεβού μαζί του και θα επιλέγει τους πελάτες που θα εξυπηρετήσει και τις ώρες που θα εξυπηρετεί τον καθένα (εικόνα 3,εικόνα 4). Αφού ολοκληρώσει την συνεργασία με τον πελάτη θα δέχεται την πληρωμή μέσω της εφαρμογής.

εικόνα 3: Λίστα με πελάτες για τον επαγγελματία:

![εικόνα 3](https://i.imgur.com/fcGR0Mt.png)

εικόνα 4: Λεπτομέρειες για συγκεκριμένο πελάτη:

![εικόνα 4](https://i.imgur.com/XPCoGlD.png)


Επίσης ο επαγγελματίας θα έχει πρόσβαση σε ένα κεντρικό hub (εικόνα 5) όπου θα μπορεί να δει και να διαχειριστεί το προφίλ του με επιλογές όπως να αλλάξει το λογότυπο και την περιγραφή της επιχείρησης του, να αλλάξει την περιοχή και ωράριο που εξυπηρετεί (εικόνα 6) καθώς τιμές που έχει ορίσει για τις υπηρεσίες του. Θα μπορεί να δει το πελατολόγιο με τους πελάτες που έχει συνεργαστεί στο παρελθόν καθώς και τη βαθμολογία και τα σχόλια που έχουν αφήσει οι πελάτες με τους οποίους έχει συνεργαστεί.

εικόνα 5: hub επαγγελματία:

![εικόνα 5](https://i.imgur.com/cwETNth.png)

εικόνα 6: Επεξεργασία περιοχής δραστηριοποίησης:

![εικόνα 6](https://i.imgur.com/6YYuOEk.png)
